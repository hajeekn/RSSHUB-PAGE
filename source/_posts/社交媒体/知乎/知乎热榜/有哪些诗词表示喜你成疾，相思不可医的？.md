
---
title: '有哪些诗词表示喜你成疾，相思不可医的？'
categories: 
 - 社交媒体
 - 知乎
 - 知乎热榜
headimg: 'https://pic3.zhimg.com/v2-d260ddb009083b259897a038c6ee5977_1440w.jpg'
author: 知乎
comments: false
date: Sun, 19 Dec 2021 04:16:54 GMT
thumbnail: 'https://pic3.zhimg.com/v2-d260ddb009083b259897a038c6ee5977_1440w.jpg'
---

<div>   
聂飞琼的回答<br><br><p data-pid="3UfJhojR"><b>鷓鴣天 失眠作</b></p><p data-pid="o8nTybeG">灰盡塵心萬事寬，此生但恨絕情難。艱辛自古非惟死，板蕩如斯幸有禪。</p><p data-pid="BJmMn6-E">矜一夢，記雙鬟。百千萬願總闌珊。天涯欲寄無魚雁，枉折梅花對夜寒。</p><p data-pid="Q-C4RSmW"><b>鷓鴣天</b></p><p data-pid="3tQwNz9C">重展花箋淡墨皴，休從絮果悔蘭因。四時花序勞人夢，永劫塵寰泯舊恩。</p><p data-pid="d7d0t148">盈睫泪，入眉痕。可能無事過三春。無題詩裏心如鐵，曾是東風舊主人。</p><p data-pid="vD4MjlSd"><b>鷓鴣天 </b></p><p data-pid="2LEntBf6">莫怨遼東鶴返遲，江湖濡沫最難期。數年寄我新梅萼，幾度與君生別離。　</p><p data-pid="UTBbBCAY">分袂恨，落花時。弄人天意欲何之。我今不禱高燒燭，且任罡風肆意吹。</p><p data-pid="eaJe-pQt">喝火令</p><p data-pid="yJwjVfqr">一自春心發，難辭秋扇捐。豈惟滄海月難圓。孤負堂前燕子，曾共舞翩躚。</p><p data-pid="gyZWV8Mg">自謝塵中夢，空留指上煙。我於花下久流連。贏得孤寒，贏得淚潸然。贏得夜窗虛影，萬里對青山。</p><p data-pid="kbNHkcmp"><b>沁園春</b></p><p data-pid="go1ebO-Z">記也無由，夢也無據，渺渺愁餘。記剪燈挑燭，略剖心曲，持觴勸酒，暫掩輕珠。慣走雷車，頻耽花事，萬種情懷一尺書。難言矣，甚緣深緣吝，相忘相濡。 </p><p data-pid="fewjruzK">如今風雨江湖。又豈有紅箋托鯉魚。但無題詩中，稍寫故事，他生夢裏，或卜鄰居。錦字留痕，青衫染淚，莫問今吾與故吾。西風裏，問楚雲消息，能有雁無。</p><p data-pid="1H8qP-X4"><b>水龍吟</b></p><p data-pid="-ck-kDJ0">匆匆水驛山程，天涯一例成孤旅。萬花濃淡，一星明滅，沉沉天幕。藏影雲翳，隔窗燈火，中宵風露。慣更殘不寐，那時月色，應不似、天三五。  </p><p data-pid="cKs1G8K9">愛度鳴蛩夜語。作良言、作否嗔怒。我自憐君，君能顧我，淚痕紅濡。終古閒愁，世間憂患，此心良苦。對西風、折柳難言，偶念及、舊眉嫵。</p><p data-pid="VNbB0zDn"><b>水龍吟</b></p><p data-pid="5Xt35t1O">消磨燭火微茫，只今更與何人語。蒙塵心緒，落花身世，逆飛毛羽。四野彤雲，朔風平野，斜陽草樹。問何日重開，梨花海棠，可能耐、夜深雨。 </p><p data-pid="mcNUyhyg">見說人生良苦。天為狐、萬靈為兔。眼前離合，枕中悲喜，世間兒女。一念縈回，三生緣劫，我思君處。若重相邂逅，視君萍水，與君爾汝。</p><p data-pid="_ISR9TfC"><b>賀新郎 翻作《最好不相見》歌詞</b></p><p data-pid="O5yeQkBK">最好不相見。莫消磨、紅衣萬蕊，烏衣雙燕。陌上青青無盡草，看到天涯太遠。莫向月、團團祝願。斯世慣多雲聚散，莫執之、總記當時幻。三千劫，無崖岸。  </p><p data-pid="soh_JHj1">一朝相見何由免。更何辭、罹此百憂，白衣銷減。何必淒其秋風雨，自有蕉心半卷。何必再、垂眸深盼。自昔朦朧成邂逅，彼蒼冥、已作流沙亂。且莫把，來生典。</p><h2>以上是自己写的。</h2><figure data-size="normal"><img src="https://pic3.zhimg.com/v2-d260ddb009083b259897a038c6ee5977_1440w.jpg" data-rawwidth="1080" data-rawheight="2289" data-size="normal" data-default-watermark-src="https://pic2.zhimg.com/v2-fb322e01b6a7d5d2fbcfd635968e5ba0_720w.jpg" class="origin_image zh-lightbox-thumb" data-original="https://pic3.zhimg.com/v2-d260ddb009083b259897a038c6ee5977_r.jpg" referrerpolicy="no-referrer"><figcaption>作者：老树画画</figcaption></figure><h2>以下是前贤佳作。</h2><p data-pid="RPVre8bM">黄景仁《感旧》（四首）</p><blockquote data-pid="XSBFLGbN">大道青楼望不遮，年时系马醉流霞。<br>风前带是同心结，杯底人如解语花。<br>下杜城边南北路，上阑门外去来车。<br>匆匆觉得扬州梦，检点闲愁在鬓华。<br><br>唤起窗前尚宿酲，啼鹃催去又声声。<br>丹青旧誓相如札，禅榻经时杜牧情。<br><b>别后相思空一水，重来回首已三生。</b><br><b>云阶月地依然在，细逐空香百遍行。</b><br><br>遮莫临行念我频，竹枝留涴泪痕新。<br>多缘刺史无坚约，岂视萧郎作路人。<br><b>望里彩云疑冉冉，愁边春水故粼粼。</b><br>珊瑚百尺珠千斛，难换罗敷未嫁身。<br><br>从此音尘各悄然，春山如黛草如烟。<br><b>泪添吴苑三更雨，恨惹邮亭一夜眠。</b><br><b>讵有青乌缄别句，聊将锦瑟记流年。</b><br>他时脱便微之过，百转千回只自怜。<br><br><br><br><br><br><br><br><br><br><br><br><br><br><br><br><br><br></blockquote><p><br></p><blockquote data-pid="bN5CYaLA"><b>惜起残红泪满衣，他生莫作有情痴。人天无地着相思。</b><br>花若再开非故树，云能暂驻亦哀丝。不成消遣只成悲。<br>（况周颐《浣溪沙》）<br><br></blockquote><p><br></p><blockquote data-pid="AytvCBk7">银床淅沥青梧老，屧粉秋蛩扫。采香行处蹙连钱，拾得翠翘何恨不能言。<br><b>回廊一寸相思地，落月成孤倚。背灯和月就花阴，已是十年踪迹十年心</b>。<br>纳兰性德《虞美人》<br><br></blockquote><p><br></p><blockquote data-pid="bopMjjvn">而今才道当时错，心绪凄迷。红泪偷垂，满眼春风百事非。<br>情知此后来无计，强说欢期。一别如斯，落尽梨花月又西。<br>纳兰性德《采桑子》<br><br></blockquote><p><br></p><blockquote data-pid="3AjynZYi">永夜抛人何处去，绝来音。香阁掩，眉敛，月将沉。<br>争忍不相寻。怨孤衾。<b>换我心。为你心。始知相忆深。</b><br><b>顾夐《诉衷情》</b><br><br></blockquote><p><br></p><blockquote data-pid="prO05s-D">关山魂梦长，鱼雁音尘少。<b>两鬓可怜青，只为相思老。</b><br>归梦碧纱窗，说与人人道。真个别离难，不似相逢好。<br>晏几道《生查子》<br><br></blockquote><p><br></p><blockquote data-pid="sQoWQMg_">小令尊前见玉箫。银灯一曲太妖娆。<b>歌中醉倒谁能恨，唱罢归来酒未消。 </b><br>春悄悄，夜迢迢。碧云天共楚宫遥。梦魂惯得无拘检，又踏杨花过谢桥。<br>晏几道《鹧鸪天》<br><br></blockquote><p><br></p><blockquote data-pid="HZ3JKroe">红叶黄花秋意晚，千里念行客。飞云过尽，归鸿无信，何处寄书得。 <br><b>泪弹不尽临窗滴。就砚旋研墨。渐写到别来，此情深处，红笺为无色。</b><br>晏几道《思远人》<br><br></blockquote><p><br></p><blockquote data-pid="foYgErDJ">黄菊开时伤聚散。曾记花前，共说深深愿。<b>重见金英人未见。相思一夜天涯远。</b><br>罗带同心闲结遍。带易成双，人恨成双晚。<b>欲写彩笺书别怨。泪痕早已先书满，</b><br>晏几道《蝶恋花》<br><br></blockquote><p><br></p><blockquote data-pid="la89S4Pg">曲阑干外天如水。昨夜还曾倚。初将明月比佳期。长向月圆时候、望人归。 <br><b>罗衣著破前香在。旧意谁教改。一春离恨懒调弦。犹有两行闲泪、宝筝前。</b><br>晏几道《虞美人》<br><br></blockquote><p><br></p><blockquote data-pid="m98KgGEq"><b>当日佳期鹊误传。至今犹作断肠仙。</b>桥成汉渚星波外，人在鸾歌凤舞前。 <br><b>欢尽夜，别经年。别多欢少奈何天。</b>情知此会无长计，咫尺凉蟾亦未圆。<br>晏几道《鹧鸪天》<br><br></blockquote><a data-draft-node="block" data-draft-type="link-card" href="https://www.zhihu.com/xen/market/remix/paid_column/1444387303703257088?is_share_data=true" data-image="https://pic4.zhimg.com/v2-77f541372e87e5ed7920fdbfbcb13151.jpg" data-image-width="120" data-image-height="120" class="internal">诗人之死：中国诗人的绮梦、爱欲和国忧</a><p></p>  
</div>
            